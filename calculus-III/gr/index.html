<!DOCTYPE html>
<html lang="el">
    <head>
        <meta charset="UTF-8">
        <title>Απειροστικός Λογισμός III</title>
        <meta name="description" content="Απειροστικός Λογισμός III: τοπολογία του R^n, συναρτήσεις πολλών μεταβλητών, όρια, παράγωγοι και ακρότατα συναρτήσεων πολλών μεταβλητών.">
        <meta name="keywords" content="Απειροστικός Λογισμός III,τοπολογία του R^n,συναρτήσεις πολλών μεταβλητών,όρια,παράγωγοι,ακρότατα">
        <meta name="author" content="Γιώργος Μακρής">
        <meta name="viewport" content="width=device-width, initial-scale=1.0">
        <script src="/mathjax.js"></script>
        <link rel="stylesheet" href="/style.css">
    </head>
    <body id="body">
        <header>
            <div id="title">
                <h1>Απειροστικός Λογισμός III</h1>
            </div>
            <hr>
            <div id="settings">
                <div id="settings_box1">
                    <h3>Γλώσσα/Language:</h3>
                    <p id="language">Ελληνικά/Greek</p>
                    <p>For English click <a href="/calculus-III/en/index.html">here</a></p>
                </div>
                <div id="settings_box2">
                    <h3 id="modes">Αλλαγή θέματος:</h3>
                    <div>
                        <button id="defaultMode">προεπιλογή</button>
                        <button id="lightMode">κλασικό</button>
                    </div>
                    <div>
                        <button id="darkMode">σκοτεινό </button>
                        <button id="darkMode2">σκοτεινό 2</button>
                    </div>
                    <script src="/colors.js"></script>
                </div>
            </div>
            <hr>
            <h1>Περιεχόμενα</h1>
            <nav>
                <a href="#part1">Τοπολογία του \(\mathbb{R}^n\)</a> |
                <a href="#part2">συναρτήσεις πολλών μεταβλητών</a> |
                <a href="#part3">όρια συναρτήσεων πολλών μεταβλητών</a> |
                <a href="#part4">συνέχεια και ομοιόμορφη συνέχεια</a> |
                <a href="#part5">μερικές παράγωγοι</a> |
                <a href="#part6">ανάδελτα και κανόνας αλυσίδας</a> |
                <a href="#part7">παράγωγος κατά κατεύθυνση</a> |
                <a href="#part8">ακρότατα συναρτήσεων πολλών μεταβλητών</a>
            </nav>
            <p>Για επιστροφή στην βιβλιοθήκη, κλικ <a href="/library/gr/index.html">εδώ</a></p>
            <p>Αν είστε με κινητό, προτείνεται να το γυρίσετε στα πλάγια.</p>
            <p>Αν κάποια στιγμή αντί για μαθηματικά σύμβολα βλέπετε εντολές σε Mathjax (π.χ. \cup αντί για U) , κάντε επαναφόρτωση της σελίδας. Αν το πρόβλημα επιμείνει, δείτε <a href="/help/gr/index.html">εδώ</a></p>
            <p id="r">Οι προτάσεις που ξεκινούν με θαυμαστικό μπορούν να μετακινηθούν οριζόντια αν δε χωράνε στην οθόνη. Για περισσότερες πληροφορίες, επισκεφθείτε τη σελίδα της βιβλιοθήκης.</p>
            <hr>
        </header>
        <main>
            <h1 id="part1">Τοπολογία του \(\mathbb{R}^n\)</h1>
            <p>Θα δούμε κάποιους ορισμούς σχετικά με διάφορα σύνολα και μόλις τελειώσουμε με αυτά, θα προχωρήσουμε στις συναρτήσεις πολλών μεταβλητών. Οι ορισμοί που θα δούμε είναι γενικοί και ισχύουν ανεξάρτητα από το για πόσες διαστάσεις μιλάμε, για αυτό και θα γράφουμε κάθε φορά \(\mathbb{R}^n\), δηλαδή \(n\) διαστάσεις.</p>
            <p>Με \(\vec{x_0} \in \mathbb{R}^n\) θα συμβολίζουμε ένα σημείο στο \(\mathbb{R}^n\) με συντεταγμένες \((x_1,x_2,...,x_n)\). Αν είμαστε στον \(\mathbb{R}^2\) οι συντεταγμένες θα είναι \((x_1,y_1)\) ενώ στον \(\mathbb{R}^3\) : \((x_1,y_1,z_1)\).</p>
            <ul>
                <li>Για \(n=1\) έχουμε μία διάσταση (1D), την ευθεία \(\mathbb{R}\) των πραγματικών αριθμών.</li>
                <li>Για \(n=2\) έχουμε δύο διαστάσεις (2D), δηλαδή το επίπεδο \(\mathbb{R}^2\) (το επίπεδο με το οποίο δουλεύαμε με τις συναρτήσεις μιας μεταβλητής).</li>
                <li>Για \(n=3\) έχουμε τρεις διαστάσεις (3D), δηλαδή τον χώρο \(\mathbb{R}^3\) (είναι αυτός στον οποίο βρισκόμαστε πραγματικά).</li>
                <li>Για \(n \gt 3\) δεν μπορούμε να περιγράψουμε όπως πριν με τι μοιάζει ο \(\mathbb{R}^n\).</li>
            </ul>
            <p>Το πρώτο πράγμα που θα δούμε είναι η απόσταση.</p>
            <p>Κάθε συνάρτηση \(d:\mathbb{R}^n \to \mathbb{R}\) η οποία ακολουθεί τις παρακάτω ιδιότητες λέγεται απόσταση: Έστω \(\vec{x},\vec{y} \in \mathbb{R}^n\) σημεία.</p>
            <ul>
                <li>1)\(d(\vec{x},\vec{y}) \ge 0\)</li>
                <li>2)\(d(\vec{x},\vec{y}) = 0 \Leftrightarrow \vec{x}=\vec{y}\)</li>
                <li>3)\(d(\vec{x},\vec{y}) = d(\vec{y},\vec{x})\)</li>
                <li>4)\(d(\vec{x},\vec{y}) \le\) \(d(\vec{x},\vec{z})+d(\vec{y},\vec{z})\)</li>
            </ul>
            <h4>Μέτρηση απόστασης :</h4>
            <p class="math-container">\(\text{ ! } d(\vec{x},\vec{y}) =\) \(\sqrt{(y_1-x_1)^2+(y_2-x_2)^2+...+(y_n-x_n)^2}\)</p>
            <hr>
            <p><h4>Ανοιχτή σφαιρική περιοχή :</h4> Έστω σημείο \(\vec{x_0} \in \mathbb{R}^n\) και \(\epsilon \gt 0\). Η ανοιχτή σφαιρική περιοχή \(S(\vec{x_0},\epsilon)\) είναι όλα τα σημεία του \(\mathbb{R}^n\) που απέχουν από το \(\vec{x_0}\) απόσταση μικρότερη του \(\epsilon\).</p>
            <h4>Δηλαδή \(S(\vec{x_0},\epsilon) =\) \(\{\vec{x} \in \mathbb{R}^n : d(\vec{x},\vec{x_0}) \lt \epsilon\}\)</h4>
            <ul>
                <li>Στο \(\mathbb{R}\) : Η \(S(\vec{x_0},\epsilon)\) είναι το ανοιχτό διάστημα \((-\epsilon,\epsilon)\).</li>
                <li>Στο \(\mathbb{R}^2\) : Η \(S(\vec{x_0},\epsilon)\) είναι το εσωτερικό του κύκλου \((x-x_1)^2+(y-y_1)^2\) \(=\epsilon^2\). Δηλαδή η επιφάνεια του χωρίς όμως την περίμετρο του.</li>
                <li>Στο \(\mathbb{R}^3\) : Η \(S(\vec{x_0},\epsilon)\) είναι το εσωτερικό της σφαίρας \((x-x_1)^2+(y-y_1)^2+\) \((z-z_1)^2=\epsilon^2\). Δηλαδή ο χώρος που δημιουργεί η σφαίρα χωρίς όμως την επιφάνεια της.</li>
            </ul>
            <p><h4>Κλειστή σφαιρική περιοχή:</h4> \(S[\vec{x_0},\epsilon] =\) \(\{\vec{x} \in \mathbb{R}^n : d(\vec{x},\vec{x_0}) \le \epsilon\}\)</p>
            <p>Δηλαδή η κλειστή σφαιρική περιοχή είναι σαν την ανοιχτή αλλά αντί για "μικρότερο" στην ανισότητα, με "μικρότερο ή ίσο".</p>
            <ul>
                <li>Στο \(\mathbb{R}\) : Η \(S[\vec{x_0},\epsilon]\) είναι το κλειστό διάστημα \([-\epsilon,\epsilon]\).</li>
                <li>Στο \(\mathbb{R}^2\) : Η \(S(\vec{x_0},\epsilon)\) είναι ο κύκλος \((x-x_1)^2+(y-y_1)^2\) \(=\epsilon^2\) και το εσωτερικό του. Δηλαδή το εσωτερικό μαζί με την περίμετρο του.</li>
                <li>Στο \(\mathbb{R}^3\) : Η \(S[\vec{x_0},\epsilon]\) είναι η σφαίρα \((x-x_1)^2+(y-y_1)^2+\) \((z-z_1)^2=\epsilon^2\), μαζί με το εσωτερικό της.</li>
            </ul>
            <p>Οι σφαιρικές περιοχές θα χρησιμεύσουν για τους ορισμούς σχεδόν όλων των παρακάτω συνόλων.</p>
            <p><h4>Ανοιχτό σύνολο :</h4> Έστω \(U \subseteq \mathbb{R}^n\). Το \(U\) θα λέγεται ανοιχτό αν \(i)\) \(U=\emptyset\) ή \(ii)\) \(U \neq \emptyset\) και για κάθε \(\vec{x} \in U\) , \(\exists S(\vec{x_0},\epsilon) : S(\vec{x},\epsilon) \subseteq U\).</p>
            <p>Αυτό που εννοεί ο πάνω ορισμός είναι ότι ένα σύνολο είναι ανοιχτό, αν σε κάθε σημείο του, υπάρχει μια ανοιχτή σφαιρική περιοχή (ανεξαρτήτως μεγέθους) τέτοια ώστε κάθε σημείο της, να βρίσκεται και αυτό στο ανοιχτό σύνολο.</p>
            <p><h4>Κλειστό σύνολο :</h4> λέγεται ένα σύνολο, αν το συμπλήρωμα του είναι ανοιχτό. (Συμπλήρωμα ενός συνόλου A είναι το \(\mathbb{R}^n \cap A\)).</p>
            <p><h4>Σημεία συσσώρευσης :</h4> Έστω \(U \subseteq \mathbb{R}^n\) και \(\vec{x_0} \in \mathbb{R}^n\). Το \(\vec{x_0}\) θα λέγεται σημείο συσσώρευσης του \(U\) αν για κάθε \(S(\vec{x_0},\epsilon)\) ισχύει \(S(\vec{x_0},\epsilon) \cap (U \setminus \{\vec{x_0}\}) \neq \emptyset\).</p>
            <p>Για να είναι δηλαδή ένα σημείο \(\vec{x_0}\) σημείο συσσώρευσης του συνόλου \(U\) θα πρέπει κάθε ανοιχτή σφαιρική περιοχή \(S(\vec{x_0},\epsilon)\) να έχει τουλάχιστον ένα κοινό σημείο με το σύνολο \((U \setminus \{\vec{x_0}\})\) που είναι το \(U\) χωρίς το \(\vec{x_0}\).</p>
            <p>Το \(\vec{x_0}\) δεν χρειάζεται να ανήκει στο \(U\) για να είναι σημείο συσσώρευσης, θα πρέπει όμως να είναι "σχετικά κοντά". Π.χ. στο σύνολο \(\{(x,y): x^2+y^2 \lt 1\}\) που είναι το σύνολο όλων των σημείων στο εσωτερικό του κύκλου με κέντρο το (0,0) και ακτίνα 1, σημεία συσσώρευσης είναι όλα τα σημεία του συνόλου αλλά και όλα τα σημεία πάνω στην περίμετρο του κύκλου.</p>
            <p>Επίσης, δεν ισχύει απαραίτητα ότι ένα σημείο είναι σημείο συσσώρευσης του συνόλου \(U\) απλά επειδή ανήκει σε αυτό. Π.χ. σε ένα σύνολο που αποτελείται από μεμονωμένα σημεία, κανένα από αυτά δεν είναι σημείο συσσώρευσης εξαιτίας του \((U \setminus \{\vec{x_0}\})\). Αφού δε συμπεριλαμβάνεται το σημείο, τότε υπάρχει σίγουρα μια ανοιχτή σφαιρική περιοχή (όσο μικρή χρειάζεται) τέτοια ώστε να μην έχει κοινά σημεία με το \((U \setminus \{\vec{x_0}\})\).</p>
            <p><h4>Σημεία επαφής :</h4> Έστω \(U \subseteq \mathbb{R}^n\) και \(\vec{x_0} \in \mathbb{R}^n\). Το \(\vec{x_0}\) θα λέγεται σημείο επαφής του \(U\) αν για κάθε \(S(\vec{x_0},\epsilon)\) ισχύει \(S(\vec{x_0},\epsilon) \cap U \neq \emptyset\).</p>
            <p>Για να είναι δηλαδή ένα σημείο \(\vec{x_0}\) σημείο επαφής του συνόλου \(U\) θα πρέπει κάθε ανοιχτή σφαιρική περιοχή \(S(\vec{x_0},\epsilon)\) να έχει τουλάχιστον ένα κοινό σημείο με το σύνολο \(U\).</p>
            <p>Ουσιαστικά, τα σημεία επαφής ενός συνόλου είναι όλα τα σημεία του και όλα τα σημεία συσσώρευσης του. Άρα τα σημεία συσσώρευσης είναι και σημεία επαφής, το αντίθετο δεν ισχύει πάντα όμως.</p>
            <p><h4>Κλειστή θήκη ενός συνόλου \(A\):</h4> είναι το σύνολο όλων των σημείων επαφής του. Συμβολίζεται με \(Cl(A)\). <b id="r">***</b></p>
            <p><h4>Συνοριακό σημείο :</h4> Ένα σημείο \(\vec{x_0} \in \mathbb{R}^n\) λέγεται συνοριακό σημείο ενός συνόλου \(U\) αν για κάθε \(S(\vec{x_0},\epsilon)\) ισχύει \(S(\vec{x_0},\epsilon) \cap U \neq \emptyset\) και \(S(\vec{x_0},\epsilon) \cap (\mathbb{R}^n \setminus U) \neq \emptyset\).</p>
            <p>Δηλαδή ένα σημείο είναι συνοριακό σημείο του \(U\) αν "ακριβώς δίπλα" του έχει και σημεία του \(U\) και σημεία που δεν ανήκουν στο \(U\).</p>
            <p><h4>Σύνορο ενός συνόλου \(A\):</h4> είναι το σύνολο όλων των συνοριακών σημείων του. Συμβολίζεται με \(\partial (A)\) και ισχύει \(\partial (A) = Cl(A) \cap Cl(\mathbb{R}^n \setminus A)\).</p>
            <p><h4>Εσωτερικά σημεία ενός συνόλου \(A\):</h4> είναι τα σημεία \(x_0\) για τα οποία \(\exists\) \(S(\vec{x_0},\epsilon) \subseteq A\). Θα πρέπει να υπάρχει δηλαδή τουλάχιστον μια ανοιχτή σφαιρική περιοχή (όσο μικρή και να είναι) που να είναι ολόκληρη μέσα στο σύνολο (κάθε σημείο της να ανήκει στο σύνολο).</p>
            <p>Το σύνολο όλων των εσωτερικών σημείων ενός συνόλου \(A\) λέγεται εσωτερικό του \(A\) και συμβολίζεται με \(int(A)\).</p>
            <p><b id="r">***</b> Ισχύει \(Cl(A) = int(A) \cup \partial A\).</p>
            <p><h4>Μεμονωμένο σημείο ενός συνόλου \(A\):</h4> λέγεται ένα σημείο \(\vec{x_0}\) αν \(\exists\) \(S(\vec{x_0},\epsilon)\) τέτοια ώστε \(S(\vec{x_0},\epsilon) \cap A = \{\vec{x_0}\}\). Δεν πρέπει δηλαδή να έχουν κανένα άλλο σημείο του \(A\) "ακριβώς δίπλα" τους.</p>
            <p><h4>Φραγμένο σύνολο:</h4> λέγεται ένα σύνολο για το οποίο \(\exists\) \(M \gt 0 : d(\vec{x},\vec{y}) \le M\) για κάθε \(\vec{x},\vec{y}\). Ένα σύνολο δηλαδή που δεν εκτείνεται στο άπειρο. Στο επίπεδο και στον χώρο τα φραγμένα σύνολα δεν χρειάζονται άπειρο κομμάτι επιπέδου/χώρου για να σχεδιαστούν. Για παραπάνω διαστάσεις δεν μπορούμε να περιγράψουμε αναλόγως.</p>
            <p><h4>Συμπαγές σύνολο:</h4> είναι κάθε σύνολο που είναι και κλειστό και φραγμένο.</p>
            <p><h4>Πλήρες σύνολο:</h4> είναι κάθε σύνολο που είναι κλειστό (ο ορισμός χρειάζεται ακολουθίες αλλά δεν θα ασχοληθούμε με αυτές οπότε μπορούμε να χρησιμοποιήσουμε αυτό χωρίς όμως να αποτελεί ορισμό).</p>
            <p><h4>Κυρτό σύνολο:</h4> είναι κάθε σύνολο \(C\) για το οποίο ισχύει ότι για κάθε \(\vec{x},\vec{y}\) και για κάθε \(λ \in [0,1]\) ισχύει \(λ\vec{x}+(1-λ)\vec{y} \in U\). Πρακτικά, για να είναι κυρτό ένα σύνολο πρέπει για κάθε 2 οποιαδήποτε σημεία του, το ευθύγραμμο τμήμα που δημιουργούν να ανήκει και αυτό στο σύνολο. Π.χ. ένας κύκλος είναι κυρτό σύνολο αλλά ένα σύνολο σε σχήμα C όχι γιατί το ευθύγραμμο τμήμα AB όπου A η αρχή και B το τέλος του C δεν θα είναι μέσα στο C.</p>
            <p><h4>Συνεκτικό σύνολο:</h4> είναι κάθε σύνολο \(U\) για το οποίο δεν υπάρχουν ανοιχτά μη κενά σύνολα \(A,B\) τέτοια ώστε \(A \cup B = U\) και \(A \cap B = \emptyset\). Πρακτικά συνεκτικό σύνολο είναι όποιο σύνολο είναι "ενωμένο". Θα πρέπει να μπορείς να ξεκινήσεις από οποιοδήποτε σημείο του συνόλου και να μπορείς να πας σε οποιοδήποτε άλλο χωρίς να χρειαστεί να βγεις έξω από το σύνολο.</p> 
            <p><h4>Σημαντικό:</h4> Κάθε κυρτό σύνολο είναι συνεκτικό. Το αντίθετο δεν ισχύει.</p>
            <p>Π.χ. το σύνολο \(A \cap B\) όπου \(A =\) \(\{(x,y)/(x+1)^2+y^2 \le 1\) και \(B =\) \(\{(x,y)/(x-1)^2+y^2 \le 1\) είναι συνεκτικό (ουσιαστικά είναι οι 2 κύκλοι , ένας με κέντρο (-1,0) και ακτίνα 1 και ένας με κέντρο (1,0) και ακτίνα 1 μαζί με τα εσωτερικά τους οι οποίοι εφάπτονται σε ένα μόνο σημείο το (0,0) άρα το σύνολο είναι ενωμένο) όμως όχι κυρτό (οποιοδήποτε ευθύγραμμο τμήμα με ένα σημείο από το A και ένα από το B με εξαίρεση αυτά στον άξονα x'x δεν θα ανήκει ολόκληρο στο σύνολο).</p>
            <hr>
            <h1 id="part2">Συναρτήσεις πολλών μεταβλητών</h1>
            <!--space for ad-->
            <p>Θα δούμε συναρτήσεις της μορφής \(f:\mathbb{R}^n \to \mathbb{R}\) (αντί για ολόκληρο το \(\mathbb{R}^n\) μπορεί να έχουμε και κάποιο υποσύνολο του). Για \(n=1\) έχουμε δει ήδη στο μάθημα <a href="/functions/gr/index.html">"Συναρτήσεις"</a> , επομένως συναρτήσεις πολλών μεταβλητών εννοούμε αυτές για \(n \gt 1\).</p>
            <p>Για την γραφική παράσταση μιας συνάρτησης χρειάζονται \(n+1\) άξονες.</p>
            <ul>
                <li>Μια \(f:\mathbb{R} \to \mathbb{R}\) παίρνει τιμές από το \(\mathbb{R}\) (το πεδίο ορισμού της είναι ολόκληρος ο x'x) και παράγει τιμές στο \(\mathbb{R}\) άρα χρειάζονται 1+1=2 άξονες και έτσι η \(f\) παράγει σημεία στο επίπεδο \(\mathbb{R}^2\).</li>
                <li>Μια \(f:\mathbb{R}^2 \to \mathbb{R}\) παίρνει τιμές από το \(\mathbb{R}^2\) (το πεδίο ορισμού της είναι ολόκληρο το επίπεδο \(\mathbb{R}^2\)) και παράγει τιμές στο \(\mathbb{R}\) άρα χρειάζονται 2+1=3 άξονες και έτσι η \(f\) παράγει σημεία στον χώρο \(\mathbb{R}^3\).</li>
                <li>Μια \(f:\mathbb{R}^3 \to \mathbb{R}\) παίρνει τιμές από το \(\mathbb{R}^3\) (το πεδίο ορισμού της είναι ολόκληρος ο χώρος \(\mathbb{R}^3\)) και παράγει τιμές στο \(\mathbb{R}\) άρα χρειάζονται 3+1=4 άξονες, αλλά επειδή στην πραγματικότητα υπάρχουν μόνο 3 διαστάσεις χώρου δεν μπορούμε να σχεδιάσουμε τέτοιες, και γενικά με \(n \gt 2\), συναρτήσεις.</li>
            </ul>
            <p>Σε καμία περίπτωση όμως αυτό δεν σημαίνει πως δεν έχει νόημα να συζητάμε για συναρτήσεις \(f:\mathbb{R}^n \to \mathbb{R}\) με \(n \gt 2\) (παραπάνω από 2 μεταβλητών). Υπάρχουν πάρα πολλές περιπτώσεις όπου ένα πρόβλημα απαιτεί συναρτήσεις με πολλές μεταβλητές και παρόλο που δεν μπορούμε να σχεδιάσουμε τις γραφικές τους παραστάσεις, μπορούμε να τις μελετήσουμε κανονικά. Δηλαδή ισχύουν κανονικά όσα έχουμε δει για συναρτήσεις μιας μεταβλητής και για αυτές με πολλές μεταβλητές με μόνη διαφορά ότι αντί για \(x\) τώρα θα έχουμε \(\vec{x}=(x_1,x_2,...,x_n)\). Συγκεκριμένα:</p>
            <p>Οι πράξεις και η σύνθεση, το πότε μια συνάρτηση είναι ένα προς ένα, επί, φραγμένη, το πότε 2 συναρτήσεις είναι ίσες, το πότε ένα σημείο είναι ακρότατο, είτε τοπικό είτε ολικό (το πως βρίσκονται όμως τα ακρότατα θα το δούμε αργότερα) είναι όπως τα έχουμε δει για συναρτήσεις μιας μεταβλητής αλλά με \(\vec{x}=(x_1,x_2,...,x_n)\) επομένως δε θα τα ξαναγράψουμε εδώ.</p>
            <p>Αυτά που αλλάζουν και χρειάζονται εξήγηση είναι τα: όρια, η συνέχεια, οι παράγωγοι, η εύρεση ακροτάτων και τα ολοκληρώματα. Όλα εκτός των ολοκληρωμάτων θα εξηγηθούν σε αυτό το μάθημα με τη σειρά που αναφέρθηκαν. Τα ολοκληρώματα στο επόμενο μάθημα (<a href="/calculus-IV/gr/index.html">"Απειροστικός Λογισμός IV"</a>).</p>
            <hr>
            <h1 id="part3">Όρια συναρτήσεων πολλών μεταβλητών</h1>
            <p>Καλό είναι προτού δείτε ότι πούμε τώρα, να έχετε δει το μάθημα <a href="/limits/gr/index.html">"Ορια"</a> (για συναρτήσεις μιας μεταβλητής).</p>
            <p><h4>Ορισμός:</h4> Έστω \(f:A \subseteq \mathbb{R}^n \to \mathbb{R}\) και \(l \in \mathbb{R}\). Τότε \(\lim_{\vec{x} \to \vec{x_0}} (f(\vec{x})) = l\) αν για κάθε \(\epsilon \gt 0\) \(\exists\) \(\delta \gt 0\) τέτοιο ώστε για κάθε \(\vec{x} \in A\) να ισχύει \(0 \lt d(\vec{x},\vec{x_0}) \lt \delta\) \(\Rightarrow |f(\vec{x})-l| \lt \epsilon\).</p>
            <p>Όπως και για μια μεταβλητή, θα περιγράψουμε την διαδικασία εύρεσης ορίου γεωμετρικά (μόνο για συναρτήσεις 2 μεταβλητών, δε γίνεται με παραπάνω), με απλά λόγια.</p>
            <p>Έχουμε μια \(f:\mathbb{R}^2 \to \mathbb{R}\) της οποίας η γραφική παράσταση γίνεται στον χώρο \(\mathbb{R}^3\) καθώς για κάθε σημείο \((x,y)\) του πεδίου ορισμού της, προκύπτει ένα σημείο \((x,y,z)\) στον χώρο. Ενώνοντας τα όλα, δημιουργείται μια επιφάνεια. Για ευκολία ας πούμε ότι η συνάρτηση είναι συνεχής παντού.</p>
            <p>Τώρα, αν φανταστούμε ότι το επίπεδο (πεδίο ορισμού) είναι στο έδαφος, τότε η επιφάνεια (γραφική παράσταση της \(f\)) θα είναι σαν μια πεδιάδα με βουνά (λόγω της μονοτονίας). Θα έχει δηλαδή και ανηφόρες και κατηφόρες (προφανώς εξαρτάται από την συνάρτηση αλλά φανταστείτε το όπως θέλετε). Σε αυτή την επιφάνεια θα μπορούμε να κινούμαστε όπου θέλουμε και όπως θέλουμε (πηγαίνοντας ευθεία, διαγώνια, ανεβαίνοντας σε βουνό, κατεβαίνοντας κλπ).</p>
            <p>Όπως έχουμε δει, το όριο μιας συνάρτησης σε ένα σημείο είναι η τιμή την οποία προσεγγίζουμε πηγαίνοντας σε αυτό, δηλαδή η τιμή στην οποία κατευθυνόμαστε "λίγο" πριν φτάσουμε στο σημείο και όχι η τιμή σε αυτό. Αν θέλουμε το όριο σε ένα σημείο \((x_0,y_0)\) θα ξεκινήσουμε από κάποιο άλλο σημείο πάνω στην επιφάνεια και θα προχωρήσουμε ώστε να φτάσουμε ακριβώς πάνω ή κάτω από (ή και ακριβώς σε) αυτό (ανάλογα αν η επιφάνεια βρίσκεται πάνω ή κάτω από το επίπεδο \(\mathbb{R}^2\).</p>
            <p>Το πρόβλημα όμως είναι ότι δεν υπάρχουν μόνο 2 τρόποι να κινηθούμε προς το σημείο τώρα, όπως σε συναρτήσεις μιας μεταβλητής (από τα δεξιά και από τα αριστερά). Τώρα υπάρχουν άπειρες διαδρομές τις οποίες μπορούμε να πάρουμε πηγαίνοντας προς το σημείο (οι άξονες x'x, y'y, ευθείες, παραβολές, άλλες καμπύλες, κάνοντας κύκλους γύρω από το σημείο μικραίνοντας σε κάθε κύκλο την ακτίνα (αυτή η διαδρομή είναι σαν μια σπείρα) κλπ.</p>
            <p>Ας διαλέξουμε όμως μια διαδρομή. Αυτή θα είναι μια γραμμή οπότε θα είναι σαν να έχουμε συνάρτηση μιας μεταβλητής οπότε για να βρούμε το όριο τώρα θα κινηθούμε προς το σημείο που θέλουμε και από τα δεξιά και από τα αριστερά, όσον αφορά τη γραμμή, και αν βγει ο ίδιος αριθμός το όριο σε εκείνη την διαδρομή θα είναι όσο αυτός ο αριθμός. Για να πούμε όμως ότι το όριο υπάρχει, θα πρέπει να βγει ο ίδιος αριθμός από κάθε πιθανή διαδρομή (άπειρες) επομένως δε γίνεται να ξεκινήσουμε να τις ελέγχουμε μια μια.</p>
            <p><h4>Σημαντικό:</h4> Αν όμως δείξουμε ότι 2 τουλάχιστον διαδρομές δίνουν διαφορετική τιμή στο όριο, τότε το όριο σίγουρα δεν υπάρχει. Θα δούμε πως γίνεται και αυτό και πως να βρούμε το όριο από κάτω:</p>
            <h1>Πως βρίσκουμε όριο συνάρτησης 2 μεταβλητών</h1>
            <p>Έχουμε το όριο \(\displaystyle \lim_{(x,y) \to (a,b)} (f(x,y))\). Αρχικά, πριν μιλώντας για διαφορετικές διαδρομές, εννοούσαμε ότι θα προσεγγίσουμε το \((a,b)\) με τους παρακάτω τρόπους:</p>
            <ul>
                <li>Κάθετα: Δηλαδή προχωρώντας στην ευθεία \(x=a\). Για \(x=a\) έχουμε \(\displaystyle \lim_{(x,y) \to (a,b)} (f(x,y))=\) \(\displaystyle \lim_{y \to b} (f(y))\) (βάλαμε όπου \(x\) το \(a\)).</li>
                <li>Οριζόντια: Δηλαδή προχωρώντας στην ευθεία \(y=b\). Για \(y=b\) έχουμε \(\displaystyle \lim_{(x,y) \to (a,b)} (f(x,y))=\) \(\displaystyle \lim_{x \to a} (f(x))\) (βάλαμε όπου \(y\) το \(b\)).</li>
                <li>Διαγώνια: Δηλαδή προχωρώντας σε μια ευθεία \(y=mx\), όπου \(m\) η κλίση της. Για \(y=mx\) έχουμε \(\displaystyle \lim_{(x,y) \to (a,b)} (f(x,y))=\) \(\displaystyle \lim_{x \to a} (f(x))\) (βάλαμε όπου \(y\) το \(mx\)). Είναι σημαντικό να προσέξουμε να διαλέξουμε ευθεία η οποία να περνάει από το σημείο, αλλιώς πως θα το προσεγγίσουμε; Π.χ. η ευθεία \(y=x\) που είναι η πιο γνωστή μπορεί να διαλεχτεί μόνο για σημεία της μορφής \((a,a)\).</li>
                <li>Άλλα: Προχωρώντας σε παραβολές (\(y=x^2,x=y^2,...)\) κλπ (βάζοντας όπου \(y\) το \(x^2\) για το πρώτο).</li>
            </ul>
            <p>Κάνοντας αυτά, αν το όριο δεν υπάρχει, είναι αρκετά πιθανό να έχει προκύψει διαφορετικός αριθμός σε 2 τουλάχιστον διαδρομές οπότε να μπορούμε να καταλήξουμε ότι πράγματι δεν υπάρχει.</p>
            <p>Αν βγαίνει η ίδια τιμή σε όλα, τότε δεν σημαίνει απαραίτητα ότι το όριο υπάρχει, αλλά είναι πιθανό. Για αυτό χρησιμοποιούμε έναν από τους παρακάτω 3 τρόπους για να το βρούμε (ή και να προκύψει ότι δεν υπάρχει τελικά):</p>
            <p>1)Ορισμός (δεν προτείνεται εκτός αν σας ζητηθεί και είστε υποχρεωμένοι) 2)κριτήριο παρεμβολής (λειτουργεί ακριβώς όπως και στις συναρτήσεις μιας μεταβλητής) 3)χρήση πολικών συντεταγμένων (προτείνεται)</p>
            <h1>Εύρεση ορίου με τη βοήθεια πολικών συντεταγμένων</h1>
            <p>Χρειάζεται λίγη αναλυτική γεωμετρία. Αν θέλετε να θυμηθείτε κάποια πράγματα, δείτε <a href="/analytic-geometry/gr/index.html">εδώ</a>.</p>
            <ul>
                <li>Αν το \((a,b)\) δεν είναι το (0,0), μετατρέπουμε το σύστημα συντεταγμένων που έχουμε σε τέτοιο ώστε το \((a,b)\) να γίνει το κέντρο (0,0). Αυτό γίνεται θέτοντας \(s=x-a\) και \(t=y-b\). Άρα είμαστε στο σύστημα συντεταγμένων με κέντρο \((a,b)\) και άξονες \(s,t\) το οποίο είναι παράλληλη μεταφορά του \(Oxy\) (αρχικού συστήματος).</li>
                <li>Έτσι, όταν \((x,y) \to (a,b)\) έχουμε \((s,t) \to (0,0)\) και \(f(x,y)=f(s+a,t+b)\).</li>
                <li>Θέτουμε \(s=r \cdot cos(\theta)\) και \(t=r \cdot sin(\theta)\) και έτσι για \((s,t) \to (0,0)\) αρκεί \(r \to 0\)<b id="r">*</b>.</li>
                <li class="math-container">! Έχουμε λοιπόν \(f(x,y)=f(a+r \cdot cos(\theta),b+r \cdot sin(\theta))\) άρα \(\displaystyle \lim_{(x,y) \to (a,b)} (f(x,y)) = \lim_{(r,\theta) \to (0,0)} (f(a+r \cdot cos(\theta),b+r \cdot sin(\theta))\)</li>
                <li>Ο λόγος που το κάναμε αυτό είναι ότι το \(\theta\) αναπαριστά την διαδρομή που θα πάρουμε, επομένως αν το όριο είναι ανεξάρτητο από την τιμή του \(\theta\), τότε υπάρχει και ισούται με όσο βρούμε. Αν εξαρτάται, τότε δεν υπάρχει. Επίσης αν βγει \(\pm \infty\) πάλι λέμε ότι δεν υπάρχει, αλλά αναφέρουμε ότι αποκλίνει στο άπειρο.</li>
                <li>Αν το \((a,b)\) ήταν το (0,0) θα θέταμε αμέσως χωρίς αλλαγή συστήματος συντεταγμένων.</li>
                <p><b id="r">*</b>Το \(r\) ξέρουμε ότι είναι μήκος άρα πάντα θετικό οπότε δεν υπάρχει η έννοια \(r \to 0^-\)</p>
            </ul>
            <hr>
            <h4>Παράδειγμα:</h4>
            <p>Για το \(\displaystyle \lim_{(x,y) \to (0,0)} (\frac{x \cdot y}{x^2+y^2})\) ελέγχουμε μερικές διαδρομές: για \(x=0\) : \(\displaystyle \lim_{y \to 0} (\frac{0}{y^2})=0\). Για \(y=0\) : \(\displaystyle \lim_{x \to 0} (\frac{0}{x^2})=0\). Για \(y=x\) : \(\displaystyle \lim_{x \to 0} (\frac{x^2}{2x^2})=\frac{1}{2}\), άρα το όριο δεν υπάρχει.</p>
            <p>Ας το δούμε όμως και με πολικές συντεταγμένες. Το σημείο είναι το (0,0) άρα δε χρειάζεται αλλαγή συστήματος συντεταγμένων. Θέτουμε \(x=r \cdot cos(\theta)\) και \(y=r \cdot sin(\theta)\) και έτσι για \((x,y) \to (0,0)\) αρκεί \(r \to 0\).</p>
            <p class="math-container">\(! \displaystyle \lim_{(x,y) \to (0,0)} \left(\frac{x \cdot y}{x^2+y^2}\right) = \lim_{(r,\theta) \to (0,0)} \left(\frac{r^2 cos(\theta) sin(\theta)}{r^2 cos^2(\theta)+r^2 sin^2(\theta)}\right)= \lim_{(r,\theta) \to (0,0)} \left(\frac{r^2 cos(\theta) sin(\theta)}{r^2 (cos^2(\theta)+sin^2(\theta))}\right)=\lim_{(r,\theta) \to (0,0)} \left(\frac{cos(\theta) sin(\theta)}{1}\right)\). Το όριο εξαρτάται από την τιμή του \(\theta\) άρα δεν υπάρχει.</p>
            <hr>
            <h1>Πως βρίσκουμε όριο συνάρτησης 3 μεταβλητών</h1>
            <p>Έχουμε το όριο \(\displaystyle \lim_{(x,y,z) \to (a,b,c)} (f(x,y,z))\). Θα προσεγγίσουμε το \((a,b,c)\) με τους παρακάτω τρόπους:</p>
            <ul>
                <li>Μέσω του άξονα x'x: Για \(y=b\) και \(z=c\) βρίσκουμε το \(\displaystyle \lim_{x \to a} f(x)\).</li>
                <li>Μέσω του άξονα y'y: Για \(x=a\) και \(z=c\) βρίσκουμε το \(\displaystyle \lim_{y \to b} f(y)\).</li>
                <li>Μέσω του άξονα z'z: Για \(x=a\) και \(y=b\) βρίσκουμε το \(\displaystyle \lim_{z \to c} f(z)\).</li>
                <li>Άλλα: Δοκιμάζουμε άλλους συνδυασμούς με \(y=x^2\) κλπ.</li>
            </ul>
            <p>Κάνοντας αυτά, αν το όριο δεν υπάρχει, είναι πιθανό να έχει προκύψει διαφορετικός αριθμός σε 2 τουλάχιστον διαδρομές οπότε να μπορούμε να καταλήξουμε ότι πράγματι δεν υπάρχει.</p>
            <p>Αν βγαίνει η ίδια τιμή σε όλα, τότε δεν σημαίνει απαραίτητα ότι το όριο υπάρχει, αλλά είναι πιθανό. Για αυτό χρησιμοποιούμε έναν από τους παρακάτω 3 τρόπους για να το βρούμε (ή και να προκύψει ότι δεν υπάρχει τελικά):</p>
            <p>1)Ορισμός (δεν προτείνεται εκτός αν σας ζητηθεί και είστε υποχρεωμένοι) 2)κριτήριο παρεμβολής (λειτουργεί ακριβώς όπως και στις συναρτήσεις μιας μεταβλητής) 3)χρήση σφαιρικών συντεταγμένων (προτείνεται)</p>
            <h1>Εύρεση ορίου με τη βοήθεια σφαιρικών συντεταγμένων</h1>
            <ul>
                <li>Αν το \((a,b,c)\) δεν είναι το (0,0,0), μετατρέπουμε το σύστημα συντεταγμένων που έχουμε σε τέτοιο ώστε το \((a,b,c)\) να γίνει το κέντρο (0,0,0). Αυτό γίνεται θέτοντας \(s=x-a\), \(t=y-b\) και \(u=z-c\). Άρα είμαστε στο σύστημα συντεταγμένων με κέντρο \((a,b,c)\) και άξονες \(s,t,u\) το οποίο είναι παράλληλη μεταφορά του \(Oxyz\) (αρχικού συστήματος).</li>
                <li>Έτσι, όταν \((x,y,z) \to (a,b,c)\) έχουμε \((s,t,u) \to (0,0,0)\) και \(f(x,y,z)=\) \(f(s+a,t+b,u+c)\).</li>
                <li>Θέτουμε \(s=r \cdot sin(\phi)cos(\theta)\) , \(t=r \cdot sin(\phi)sin(\theta)\) και \(u=r \cdot cos(\phi)\) και έτσι για \((s,t,u) \to (0,0,0)\) αρκεί \(r \to 0\).</li>
                <li class="math-container">! Έχουμε \(f(x,y,z)=f(a+r \cdot sin(\phi)cos(\theta),b+r \cdot sin(\phi)sin(\theta),c+r \cdot cos(\phi))\) άρα \(\displaystyle \lim_{(x,y,z) \to (a,b,c)} (f(x,y,c)) = \lim_{(r,\phi,\theta) \to (0,0,0)} (f(a+r \cdot sin(\phi)cos(\theta),b+r \cdot sin(\phi)sin(\theta),c+r \cdot cos(\phi))\)</li>
                <li>Ο λόγος που το κάναμε αυτό είναι ότι το \(\theta\) και το \(\phi\) αναπαριστάν την διαδρομή που θα πάρουμε, επομένως αν το όριο είναι ανεξάρτητο από τις τιμές τους, τότε υπάρχει και ισούται με όσο βρούμε. Αν εξαρτάται, τότε δεν υπάρχει. Επίσης αν βγει \(\pm \infty\) πάλι λέμε ότι δεν υπάρχει, αλλά αναφέρουμε ότι αποκλίνει στο άπειρο.</li>
                <li>Αν το \((a,b,c)\) ήταν το (0,0,0) θα θέταμε αμέσως χωρίς αλλαγή συστήματος συντεταγμένων.</li>
            </ul>
            <p>Δεν θα δούμε όρια περισσότερων μεταβλητών σε αυτό το μάθημα (και γενικά στο σάιτ).</p>
            <hr>
            <p><h4>Διαδοχικά όρια:</h4> Αν ξέρουμε ότι το όριο \(\displaystyle \lim_{(x_1,...,x_n) \to (c_1,...,c_n)} f(\vec{x})\) υπάρχει σίγουρα, τότε μπορούμε να το γράψουμε ως εξής:</p>
            <p class="math-container">\(! \displaystyle \lim_{x_1 \to c_1} ( \lim_{x_2\to c_2} ( ... \lim_{x_n\to c_n} (f(\vec{x}))...))\).</p>
            <p>Η ύπαρξη των διαδοχικών ορίων ΔΕΝ εγγυάται την ύπαρξη του ορίου για αυτό και δεν το χρησιμοποιούμε σχεδόν ποτέ.</p>
            <hr>
            <h1 id="part4">Συνέχεια</h1>
            <!--space for ad-->
            <p>Μια συνάρτηση \(f:A \subseteq \mathbb{R}^n \to \mathbb{R}\) θα είναι συνεχής σε ένα σημείο \(\vec{x_0}\) αν ισχύει \(1\) από τα \(2\):</p>
            <ul>
                <li>Το \(\vec{x_0}\) είναι μεμονωμένο σημείο του \(A\).</li>
                <li>\(\displaystyle \lim_{x \to \vec{x_0}} f(x) = f(\vec{x_0})\)</li>
            </ul>
            <h4>Ισχύουν:</h4>
            <ul>
                <li>Μια συνάρτηση είναι συνεχής αν είναι συνεχής σε κάθε σημείο του πεδίου ορισμού της.</li>
                <li>Όλες οι ακολουθίες είναι συνεχείς.</li>
                <li>Όλες οι πολυωνυμικές, ρητές, λογαριθμικές, εκθετικές, τριγωνομετρικές κλπ (βασικές) είναι συνεχείς.</li>
                <li>Οι πράξεις και η σύνθεση συνεχών συναρτήσεων δίνουν συνεχείς συναρτήσεις.</li>
                <li>Αν το σύνολο \(A\) είναι συμπαγές και η \(f\) είναι συνεχής, τότε το \(f(A)\) είναι συμπαγές, φραγμένο και η \(f\) παίρνει μέγιστη και ελάχιστη τιμή.</li>
                <li>Αν το σύνολο \(A\) είναι συνεκτικό και η \(f\) είναι συνεχής, τότε το \(f(A)\) είναι συνεκτικό.</li>
            </ul>
            <h1>Ομοιόμορφη συνέχεια</h1>
            <p>Μια συνάρτηση \(f:A \subseteq \mathbb{R}^n \to \mathbb{R}\) θα λέγεται ομοιόμορφα συνεχής στο \(B \subseteq A\) αν και μόνο αν:</p>
            <p>Για κάθε \(\epsilon \gt 0\) \(\exists\) \(\delta \gt 0\) τέτοιο ώστε για κάθε \(\vec{x},\vec{y} \in B\) να ισχύει \(d(\vec{x},\vec{y}) \lt \delta \Rightarrow |f(\vec{x})-f(\vec{y})| \lt \epsilon.\)</p>
            <p><h4>Θεώρημα:</h4> Αν η \(f\) είναι συνεχής και φραγμένη σε ένα κλειστό σύνολο (δηλαδή συνεχής σε ένα συμπαγές σύνολο), τότε είναι ομοιόμορφα συνεχής σε αυτό.</p>
            <p>Γεωμετρικά, το ότι μια συνάρτηση είναι ομοιόμορφα συνεχής σημαίνει ότι η γραφική της παράσταση δεν αλλάζει απότομα. Αν π.χ. για κάποια συνάρτηση το όριο της σε κάποιο σημείο είναι \(\pm \infty\), τότε αυτομάτως δεν είναι ομοιόμορφα συνεχής. Μπορεί να είναι σε κάποιο υποσύνολο του πεδίου ορισμού της αλλά σίγουρα όχι γενικά.</p>
            <p>\(f\) ομοιόμορφα συνεχής \(\Rightarrow\) \(f\) συνεχής. Το \(\Leftarrow\) δεν ισχύει.</p>
            <hr>
            <h1 id="part5">Μερικές παράγωγοι</h1>
            <p>Καλό είναι να έχετε δει το μάθημα <a href="/derivatives/gr/index.html">"Παράγωγοι"</a>(για συναρτήσεις μιας μεταβλητής) καθώς εξηγεί αναλυτικά την έννοια της παραγώγου, πως βρίσκεται και πολλά άλλα και για αυτό δε θα τα ξανά εξηγήσουμε εδώ.</p>
            <p>Έστω \(f:A \subseteq \mathbb{R}^3 \to \mathbb{R}\) και \((x_0,y_0,z_0) \in A\). Τότε:</p>
            <ul>
                <li>Η \(f\) θα λέγεται μερικώς παραγωγίσιμη ως προς \(x\) στο σημείο \((x_0,y_0,z_0)\) αν υπάρχει το όριο:</li>
                <li class="math-container">\(\text{ ! } \displaystyle \lim_{h \to 0} \left(\frac{f(x_0+h,y_0,z_0)-f(x_0,y_0,z_0)}{h}\right)\)</li>
                <li>Η \(f\) θα λέγεται μερικώς παραγωγίσιμη ως προς \(y\) στο σημείο \((x_0,y_0,z_0)\) αν υπάρχει το όριο:</li>
                <li class="math-container">\(\text{ ! } \displaystyle \lim_{h \to 0} \left(\frac{f(x_0,y_0+h,z_0)-f(x_0,y_0,z_0)}{h}\right)\)</li>
                <li>Η \(f\) θα λέγεται μερικώς παραγωγίσιμη ως προς \(z\) στο σημείο \((x_0,y_0,z_0)\) αν υπάρχει το όριο:</li>
                <li class="math-container">\(\text{ ! } \displaystyle \lim_{h \to 0} \left(\frac{f(x_0,y_0,z_0+h)-f(x_0,y_0,z_0)}{h}\right)\)</li>
                <li>Ομοίως για λιγότερες ή περισσότερες μεταβλητές, δηλαδή το \(+h\) μπαίνει μαζί με την μεταβλητή ως προς την οποία είναι η μερική παράγωγος.</li>
            </ul>
            <h4>Συμβολισμοί :</h4>
            <ul>
                <li>Μερική παράγωγος ως προς \(x\): \(\cfrac{\partial f}{\partial x}\) ή \(f_x\)</li>
                <li>Μερική παράγωγος ως προς \(y\): \(\cfrac{\partial f}{\partial y}\) ή \(f_y\)</li>
                <li>Μερική παράγωγος ως προς \(z\): \(\cfrac{\partial f}{\partial z}\) ή \(f_z\)</li>
                <li>Ομοίως για άλλες μεταβλητές.</li>
                <li>Σε όλα βάζουμε κανονικά το \((x,y,...)\) μετά. Π.χ. \(\cfrac{\partial f}{\partial x} (x,y)\), \(g_z(x,y,z)\) κλπ</li>
            </ul>
            <p><h4>Ορισμός:</h4> Η \(f\) θα λέγεται μερικώς παραγωγίσιμη στο σημείο \((x_0,y_0,z_0)\) αν είναι παραγωγίσιμη ως προς όλες τις μεταβλητές της.</p>
            <p>Αν βρούμε τα παραπάνω όρια για τυχαίο σημείο, δηλαδή \((x_0,y_0,z_0)\) χωρίς αριθμό στη θέση των μεταβλητών, θα προκύψουν (εφόσον υπάρχουν) οι μερικές παράγωγοι της \(f\) οι οποίες είναι συναρτήσεις που δίνουν την τιμή της κάθε μερικής παραγώγου για κάθε σημείο του πεδίου ορισμού της \(f\) στο οποίο είναι μερικώς παραγωγίσιμη.</p>
            <p>Π.χ. για την συνάρτηση \(f(x)=x^2+y\) θα βρούμε τις μερικές της παραγώγους γενικά για τυχαίο σημείο \((x_0,y_0)\).</p>
            <p class="math-container">\(\text{ ! } \displaystyle \lim_{h \to 0} \left(\frac{f(x_0+h,y_0)-f(x_0,y_0)}{h} \right) = \lim_{h \to 0} \left(\frac{(x_0+h)^2+y_0-x_0^2-y_0)}{h} \right) = \lim_{h \to 0} \left(\frac{(x_0^2+2x_0h+h^2-x_0^2)}{h} \right) = \lim_{h \to 0} \left(\frac{2x_0h+h^2}{h} \right) = \lim_{h \to 0} (2x_0+h) = 2x_0\), άρα \(f_x(x,y)=2x\)</p>
            <p class="math-container">\(\text{ ! } \displaystyle \lim_{h \to 0} \left(\frac{f(x_0,y_0+h)-f(x_0,y_0)}{h} \right) = \lim_{h \to 0} \left(\frac{x_0^2+y_0+h-x_0^2-y_0)}{h} \right) = \lim_{h \to 0} \left(\frac{h}{h} \right) = 1\), άρα \(f_y(x,y)=1\) σε κάθε σημείο.</p>
            <h1>Εύρεση μερικών παραγώγων</h1>
            <p>Προφανώς δε χρειάζεται κάθε φορά να χρησιμοποιούμε τον ορισμό όπως δείξαμε τώρα. Για να βρούμε μια μερική παράγωγο κάνουμε το παρακάτω.</p>
            <p>Ισχύει ότι και στις παραγώγους μιας μεταβλητής και απλά αντιμετωπίζουμε τις άλλες μεταβλητές σαν σταθερές (αριθμούς). Ισχύουν δηλαδή ότι ξέρουμε για πράξεις, σύνθεση και παράγωγοι βασικών συναρτήσεων.</p>
            <p>Π.χ. για την <span class="size">\(f(x,y,z)=e^{yx^2+y+z^3}\)</span>:</p>
            <p class="math-container size">\(\text{ ! } f_x(x,y,z)=e^{yx^2+y+z^3} \cdot (2xy+0+0) =2xy \cdot e^{x^2+y+z^3}\)</p>
            <p class="math-container size">\(\text{ ! } f_y(x,y,z)=(x^2+1) \cdot e^{yx^2+y+z^3}\)</p>
            <p class="math-container size">\(\text{ ! } f_z(x,y,z)=3z^2 \cdot e^{yx^2+y+z^3}\)</p>
            <h4>Παράγωγοι ανώτερης τάξης</h4>
            <p>Είναι οι παράγωγοι των παραγώγων. Συμβολισμοί:</p>
            <ul>
                <li>2η μερική παράγωγος ως προς \(x\): \(\cfrac{\partial^2 f}{\partial x^2}\) ή \(f_{xx}\)</li>
                <li>2η μερική παράγωγος ως προς \(y\): \(\cfrac{\partial^2 f}{\partial y^2}\) ή \(f_{y y}\)</li>
                <li>Μεικτή: \(\cfrac{\partial^2 f}{\partial xy}\) ή \(f_{xy}\)</li>
                <li>Μεικτή: \(\cfrac{\partial^3 f}{\partial x z y}\) ή \(f_{x z y}\)</li>
                <li>Ομοίως για κάθε συνδυασμό.</li>
            </ul>
            <p>Για τις μεικτές η παραγώγιση έγινε με τη σειρά που γράφονται, π.χ. \(f_{x z y}(x,y,z)=\) \(f_y(f_z(f_x(x,y,z)))\).</p>
            <p><h4>Θεώρημα Schwartz:</h4> Για συναρτήσεις με συνεχείς μερικές παραγώγους μέχρι την τάξη που θέλουμε, δεν έχει σημασία η σειρά παραγώγισης. (για τις μεικτές)</p>
            <p>Γεωμετρικά, ξέρουμε ότι η παράγωγος είναι η κλίση μιας συνάρτησης (για μιας μεταβλητής). Για πολλών μεταβλητών, η μερική παράγωγος ως προς μια μεταβλητή, είναι η κλίση της συνάρτησης όταν κινούμαστε στον άξονα αυτής της μεταβλητής. (μερική παράγωγος ως προς \(x\): x'x κλπ)</p>
            <p>Η γεωμετρική περιγραφή για το πως βρίσκεται η παράγωγος κοιτώντας την γραφική παράσταση που δόθηκε στο μάθημα "Παράγωγοι", μπορεί να εφαρμοστεί και για συναρτήσεις 2 μεταβλητών αν θεωρήσουμε ότι το επίπεδο (πεδίο ορισμού συνάρτησης) είναι στο έδαφος και ότι η γραφική παράσταση είναι μια επιφάνεια σαν πεδιάδα με βουνά. Ότι έχουμε γράψει εκεί, ισχύει και εδώ αλλά για κάθε άξονα χωριστά. Δηλαδή τότε κινούμασταν πάνω σε ολόκληρη την γραφική παράσταση της \(f\) για να φτάσουμε σε ένα σημείο, ενώ τώρα κινούμαστε μόνο σε ένα μέρος της γραφικής παράστασης, συγκεκριμένα στην γραμμή πάνω/κάτω από τον άξονα που μας ενδιαφέρει. Λεπτομέρειες μπορείτε να δείτε εκεί.</p>
            <p>Για να βρούμε την παράγωγο κινούμενοι σε κάποια άλλη ευθεία και όχι τους βασικούς άξονες, χρησιμοποιούμε την κατευθυντική παράγωγο (ή παράγωγο κατά κατεύθυνση) που θα δούμε σε λίγο. Γεωμετρικά, η διαδικασία είναι η ίδια απλά αντί για τους άξονες κινούμαστε στην ευθεία που θέλουμε.</p>
            <hr>
            <h1 id="part6">Ανάδελτα (διάνυσμα κλίσης)</h1>
            <!--space for ad-->
            <p>Για μια συνάρτηση \(f\), \(n\) μεταβλητών \((x_1,x_2,...,x_n)\), το διάνυσμα κλίσης της ή ανάδελτα είναι το:</p>
            <p class="math-container">\(\text{ ! } \nabla f(x_1,...,x_n) = (f_{x_1}(x_1,...,x_n),f_{x_2}(x_1,...,x_n),...,f_{x_n}(x_1,...,x_n))\)</p>
            <h4>Ιδιότητες:</h4>
            <ul>
                <li>\(\nabla (f + g) = \nabla f + \nabla g\)</li>
                <li>\(\nabla (f - g) = \nabla f - \nabla g\)</li>
                <li>\(\nabla (f \cdot g) =\) \((\nabla f) \cdot g + f \cdot (\nabla g)\)</li>
                <li>\(\nabla \left(\cfrac{f}{g}\right) =\cfrac{(\nabla f) \cdot g - f \cdot (\nabla g)}{g^2}\)</li>
                <li>\(\nabla (c \cdot f) = c \cdot \nabla f\)</li>
            </ul>
            <hr>
            <h1>Κανόνας της αλυσίδας</h1>
            <p>Χρησιμοποιείται για παραγώγιση σύνθετων συναρτήσεων των οποίων οι μεταβλητές μπορούν να γραφτούν ως συνάρτηση άλλης μεταβλητής.</p>
            <h4>Για μια μεταβλητή:</h4>
            <p>Έστω \(f:A \subseteq \mathbb{R} \to \mathbb{R}\) με τύπο \(f(x)\) και \(x=x(t)\). Τότε \(\cfrac{df}{dt} = \cfrac{df}{dx} \cdot \cfrac{dx}{dt}\). Έτσι, δε χρειάζεται να βρούμε τον τύπο \(f(t)\) και να τον παραγωγίσουμε, θα μπορούσαμε όμως αν το θέλαμε. Επομένως, ο καθένας διαλέγει ότι θεωρεί ευκολότερο εκείνη τη στιγμή.</p>
            <h4>Για 2 μεταβλητές:</h4>
            <p>Έστω \(f:A \subseteq \mathbb{R}^2 \to \mathbb{R}\) με τύπο \(f(x,y)\) και \(x=x(t),y=y(t)\). Τότε \(\cfrac{df}{dt} = \cfrac{\partial f}{\partial x} \cdot \cfrac{dx}{dt} + \cfrac{\partial f}{\partial y} \cdot \cfrac{dy}{dt}\) Ξανά, θα μπορούσαμε να βρούμε τον τύπο \(f(t)\) και να τον παραγωγίσουμε, αν το θέλαμε.</p>
            <p>Έστω \(f:A \subseteq \mathbb{R}^2 \to \mathbb{R}\) με τύπο \(f(x,y)\) και \(x=x(s,t),y=y(s,t)\). Τότε \(\cfrac{\partial f}{\partial t} = \cfrac{\partial f}{\partial x} \cdot \cfrac{\partial x}{\partial t} + \cfrac{\partial f}{\partial y} \cdot \cfrac{\partial y}{\partial t}\) και \(\cfrac{\partial f}{\partial s} = \cfrac{\partial f}{\partial x} \cdot \cfrac{\partial x}{\partial s} + \cfrac{\partial f}{\partial y} \cdot \cfrac{\partial y}{\partial s}\) Θα μπορούσαμε να βρούμε τον τύπο \(f(s,t)\) και να βρούμε όποια μερική παράγωγο θέλαμε από αυτόν.</p>
            <p>Ομοίως για περισσότερες μεταβλητές.</p>
            <p>Δεν θα δείξουμε παράδειγμα καθώς η διαδικασία είναι ακριβώς ότι βλέπετε. Βρίσκετε σε ποια περίπτωση ανήκει η συνάρτηση που έχετε και κάνετε αντικατάσταση στον τύπο.</p>
            <hr>
            <h1 id="part7">Κατευθυντική παράγωγος</h1>
            <p>Όπως είπαμε πριν, είναι σαν τις μερικές παραγώγους αλλά αντί για την κλίση στους άξονες, μετράει την κλίση στην κατεύθυνση ενός διανύσματος \(\vec{v}\) (απαραίτητα κανονικοποιημένου δηλαδή με \(||\vec{v}||=1\)). Αν το διάνυσμα που θέλουμε δεν είναι κανονικοποιημένο, τότε παίρνουμε το διάνυσμα <b class="size">\(\vec{v'}=\frac{\vec{v}}{||\vec{v}||}\).</b></p>
            <p>Η κατευθυντική (ή και κατευθυνόμενη, ή και κατά κατεύθυνση) παράγωγος της \(f:A \subseteq \mathbb{R}^n \to \mathbb{R}\) στο σημείο \(\vec{x_0}=(x_1,...,x_n)\), στην κατεύθυνση του διανύσματος \(\vec{v}=(v_1,...,v_n)\) (με \(||\vec{v}||=1\)) είναι η:</p>
            <p class="math-container">\(\text{ ! } \displaystyle D_v f(\vec{x_0}) = \lim_{h \to 0} \left( \frac{f(\vec{x_0}+h \cdot \vec{v})-f(\vec{x_0})}{h} \right) = \lim_{h \to 0} \left( \frac{f(x_1+h \cdot v_1,x_2+h \cdot v_2,...,x_n+h \cdot v_n,)-f(x_1,x_2,...,x_n)}{h} \right)\)</p>
            <p><h4>Σημαντικό: </h4> \(D_v f(\vec{x_0}) = \nabla f(\vec{x_0}) \cdot \vec{v}\)</p>
            <hr>
            <h1 id="part8">Ακρότατα συναρτήσεων πολλών μεταβλητών</h1>
            <!--space for ad-->
            <p>Οι ορισμοί είναι οι ίδιοι με αυτούς για συναρτήσεις μιας μεταβλητής απλά εδώ έχουμε \(\vec{x_0}\) αντί για απλό \(x\). Οι πιθανές θέσεις ακροτάτων για μια συνάρτηση, είναι:</p>
            <ul>
                <li>Τα εσωτερικά σημεία του πεδίου ορισμού της στα οποία \(\nabla f(\vec{x})=\vec{0}.\)</li>
                <li>Τα εσωτερικά σημεία του πεδίου ορισμού της στα οποία δεν ορίζεται το \(\nabla f.\)</li>
                <li>Τα συνοριακά σημεία του πεδίου ορισμού της.</li>
            </ul>
            <p>Τα κρίσιμα σημεία μιας συνάρτησης είναι τα εσωτερικά σημεία του πεδίου ορισμού της στα οποία μηδενίζεται ή δεν ορίζεται το \(\nabla f.\)</p>
            <p>Σαγματικά σημεία είναι τα σημεία όπου αλλάζει η κυρτότητα της συνάρτησης (τα είδαμε ως σημεία καμπής στο λύκειο).</p>
            <h1>Πως βρίσκουμε τα ακρότατα συναρτήσεων πολλών μεταβλητών</h1>
            <p>Υπάρχουν 3 περιπτώσεις: 1)Το πεδίο ορισμού να είναι μόνο ένα σύνορο 2)Το πεδίο ορισμού να μην έχει σύνορο 3)Το πεδίο ορισμού να έχει και σύνορο και σημεία που να μην ανήκουν στο σύνορο.</p>
            <h1>Μέθοδος Lagrange</h1>
            <p>Αν η το πεδίο ορισμού της συνάρτησης είναι μόνο ένα σύνορο (δηλαδή το σύνορο του \(A\) να είναι το ίδιο το \(A\) ), τότε εφαρμόζουμε την μέθοδο Lagrange. Σε αυτή την περίπτωση το πεδίο ορισμού δίνεται με κάποια σχέση ισότητας (π.χ. \(f:A \subseteq \mathbb{R}^2 \to \mathbb{R}\), όπου \(A=\{(x,y) / x^2 + y^2 = 1\}\) και την μετατρέπουμε στη μορφή \(g(\vec{x})=0\) (στο παράδειγμά μας: \(x^2+y^2=1\) άρα \(x^2+y^2-1=0\) επομένως \(g(\vec{x})=x^2+y^2-1\))</p>
            <p>Η σχέση πρέπει να είναι αυστηρά \(=\). Αν υπάρχει και ανισότητα (π.χ. \(\le\) τότε πρόκειται για την 3η περίπτωση που θα δούμε). Αν καταλάβατε πως προκύπτει η \(g\), μπορούμε τώρα να δούμε τα βήματα αυτής της μεθόδου:</p>
            <ul>
                <li>Βρίσκουμε την συνάρτηση \(g\) που προκύπτει από την σχέση στο πεδίο ορισμού μέσω της ισότητας.</li>
                <li>Λύνουμε το σύστημα \(\begin{cases} \nabla f(\vec{x}) = \lambda \cdot \nabla g(\vec{x}) \\ g(\vec{x})=0 \end{cases}\) , όπου \(\lambda \in \mathbb{R}\). Το σύστημα είναι \((n+1) \times (n+1)\) αν \(n\) ο αριθμός μεταβλητών της \(f\) και το \(+1\) είναι γιατί ψάχνουμε και το \(λ\).</li>
                <li>Οι λύσεις αντιστοιχούν σε <u>όλα</u> τα ακρότατα της \(f\). Έτσι, βάζοντας τα σημεία στον τύπο προκύπτουν και οι τιμές των ακροτάτων.</li>
                <li>Η μεγαλύτερη τιμή αντιστοιχεί στο ολικό μέγιστο, ενώ η μικρότερη στο ολικό ελάχιστο. Οι ενδιάμεσες σε τοπικά ακρότατα. Αν μας ενδιαφέρει τι είναι το καθένα (τοπικό μέγιστο ή ελάχιστο) μπορούμε να χρησιμοποιήσουμε τον πίνακα Hessian που θα δούμε στην επόμενη μέθοδο.</li>
            </ul>
            <h4>Παρατηρήσεις:</h4>
            <p>\(1)\) Αν έχουμε περισσότερες σχέσεις στο πεδίο ορισμού, τότε πρέπει να χρησιμοποιηθούν όλες. Δηλαδή αν έχουμε τις \(g_1(\vec{x})=0,g_2(v)=0,...,\) \(g_k(\vec{x})=0\), τότε θα έχουμε αντί για ένα μόνο \(λ\) τα \(λ_1,λ_2,...λ_k\) και το σύστημα γίνεται \((n+k) \times (n+k)\) και είναι το:</p>
            <p class="math-container">\(\text{ ! } \begin{cases} \nabla f(\vec{x}) = \lambda_1 \cdot \nabla g_1(\vec{x}) + \lambda_2 \cdot \nabla g_2(\vec{x}) + ... + \lambda_k \cdot \nabla g_k(\vec{x}) \\ g_1(\vec{x})=0 \\ \vdots \\ g_k(\vec{x})=0 \end{cases}\)</p>
            <p>\(2)\) Αντί για κατευθείαν \(\nabla f(\vec{x}) = \lambda \cdot \nabla g(\vec{x})\), μπορεί και να δείτε να θεωρούν συνάρτηση \(L(\vec{x})=\nabla f(\vec{x}) - \lambda \cdot \nabla g(\vec{x})\) (συνάρτηση Lagrange) και στο σύστημα : \(\nabla L(\vec{x}) = \vec{0}\) το οποίο είναι το ίδιο με ότι κάναμε εμείς απλά πιο αναλυτικά.</p>
            <p>\(3)\) Υπενθυμίζουμε ότι για τη μέθοδο Lagrange είναι απαραίτητη η ύπαρξη σχέσης ισότητας στο σύνολο και το σύνορο του συνόλου να είναι το ίδιο το σύνολο.</p>
            <p>\(4)\) Η μέθοδος Lagrange εγγυάται την εύρεση όλων των ακροτάτων.</p>
            <h1>Μέθοδος Hessian</h1>
            <p>Αυτή η μέθοδος εφαρμόζεται αν το πεδίο ορισμού της \(f\) δεν έχει σύνορο. Βήματα:</p>
            <ul>
                <li>Βρίσκουμε τις μερικές παραγώγους της \(f\), τις \(f_{x_1},f_{x_2},...,f_{x_n}\).</li>
                <li>Λύνουμε το σύστημα \(\nabla f(\vec{x}) = \vec{0}\) για να βρούμε τις πιθανές θέσεις ακροτάτων της \(f\).</li>
                <li>Βρίσκουμε τις δεύτερες και μεικτές παραγώγους (σημαντικό το θεώρημα Schwartz που είδαμε πιο πάνω) και φτιάχνουμε τον πίνακα Hessian:</li>
                <li class="math-container">
                    \(
                    \text{ ! } H(\vec{x}) =
                    \begin{pmatrix}
                    f_{x_1 x_1}(\vec{x}) & f_{x_1 x_2}(\vec{x}) & \ldots & f_{x_1 x_n}(\vec{x}) \\
                    f_{x_2 x_1}(\vec{x}) & f_{x_2 x_2}(\vec{x}) & \ldots & f_{x_2 x_n}(\vec{x}) \\
                    \vdots & \vdots & \ddots & \vdots \\
                    f_{x_n x_1}(\vec{x}) & f_{x_n x_2}(\vec{x}) & \ldots & f_{x_n x_n}(\vec{x})
                    \end{pmatrix}
                    \)
                </li>
                <li>Σε περίπτωση που σας φαίνεται περίπλοκος, απλά σκεφτείτε τις συντεταγμένες ενός απλού πίνακα \(A\), δηλαδή \(i\)-η γραμμή και \(j\)-η στήλη : στοιχείο \(a_{i j}\). Το ίδιο ακριβώς ισχύει και τώρα απλά με παραγώγους. Δηλαδή στην θέση \((i,j)\) βρίσκεται η παράγωγος <b class="size">\(f_{x_i x_j}\)</b></li>
                <li>Για κάθε σημείο ελέγχουμε τα ακόλουθα βάζοντας το σημείο \(\vec{x_0}\) μέσα στον \(H(\vec{x})\):</li>
                <ol>
                    <li>Αν όλες οι υπο-ορίζουσες ξεκινώντας από πάνω αριστερά είναι θετικές, τότε στο \(\vec{x_0}\) υπάρχει τοπικό ελάχιστο.</li>
                    <li>Αν όλες οι υπο-ορίζουσες ξεκινώντας από πάνω αριστερά έχουν εναλλάξ πρόσημο, η πρώτη αρνητικό η επόμενη θετικό, αρνητικό, ... , τότε στο \(\vec{x_0}\) υπάρχει τοπικό μέγιστο.</li>
                    <li>Αν όλες οι υπο-ορίζουσες ξεκινώντας από πάνω αριστερά είναι \(\neq 0\) αλλά δεν ισχύει ούτε το \(1)\) ούτε το \(2)\), τότε στο \(\vec{x_0}\) δεν υπάρχει ακρότατο, είναι όμως σαγματικό σημείο.</li>
                    <li>Αν οποιαδήποτε υπο-ορίζουσα βγει \(0\), τότε δεν προκύπτει συμπέρασμα για το σημείο \(\vec{x_0}\).</li>
                </ol>
            </ul>
            <h4>Παρατηρήσεις :</h4>
            <p>\(1)\) Αν το \(\nabla f\) ορίζεται σε κάθε εσωτερικό σημείο του πεδίου ορισμού (όλα είναι εσωτερικά αφού χρησιμοποιούμε αυτή τη μέθοδο), τότε με την μέθοδο αυτή ελέγχονται όλα τα πιθανά σημεία ακροτάτων και αν καμιά υπο-ορίζουσα δεν βγει \(0\) στους ελέγχους, τότε θα έχουμε βρει σίγουρα όλα τα ακρότατα.</p>
            <p>\(2)\) Θα δούμε παράδειγμα για την μέθοδο στο τέλος όπως και για τις άλλες.</p>
            <h1>Συνδυασμός</h1>
            <p>Η 3η περίπτωση είναι να έχουμε μια συνάρτηση με πεδίο ορισμού που έχει σύνορο αλλά αυτό δεν είναι το ίδιο το σύνολο (υπάρχουν σημεία που ανήκουν στο πεδίο ορισμού αλλά όχι στο σύνορο του).</p>
            <p>Εδώ, όπως λέει και ο τίτλος κάνουμε και τις 2 μεθόδους. Η 1η θα μας δώσει τα ακρότατα πάνω στο σύνορο, ενώ η 2η τα υπόλοιπα που δεν ανήκουν στο σύνορο.</p>
            <hr>
            <h4>Παράδειγμα</h4>
            <p>Θα δούμε ένα παράδειγμα 3ης περίπτωσης για να δούμε και τις 2 μαζί. Έστω \(f:A \subseteq \mathbb{R}^2 \to \mathbb{R}\) με τύπο \(f(x,y)=x^2-y^2\), όπου \(A=\) \(\{(x,y) \in \mathbb{R}^2 / x^2+y^2 \le 4\}\). Το πεδίο ορισμού της \(f\) έχει σύνορο τον κύκλο \(x^2+y^2 = 4\) επομένως θα χρησιμοποιήσουμε την μέθοδο Lagrange για να βρούμε τα ακρότατα που υπάρχουν εκεί (αν υπάρχουν), αλλά και την μέθοδο Hessian για τα ακρότατα που υπάρχουν (αν υπάρχουν) στο εσωτερικό του κύκλου, δηλαδή για τα σημεία για τα οποία ισχύει \(x^2+y^2 \lt 4\).</p>
            <p>Θα χρειαστούν και στις 2 μεθόδους οπότε τα γράφουμε εδώ στην αρχή: \(f_x(x,y) = 2x\) και \(f_y(x,y) = -2y\) και \(f_{xy}(x,y) = f_{yx}(x,y) = 0\)</p>
            <p>Επίσης, \(\nabla f(x,y) = (2x, -2y)\)</p>
            <h4>Μέθοδος Lagrange:</h4>
            <p>Έχουμε \(x^2+y^2 = 4 \Leftrightarrow\) \(x^2+y^2-4=0\), άρα \(g(x,y)=x^2+y^2-4.\) Βρίσκουμε: \(g_x(x,y)=2x\) και \(g_y(x,y)=2y\) άρα \(\nabla g(x,y)=(2x,2y)\)</p>
            <p class="math-container">! Λύνουμε \(\begin{cases} \nabla f(x,y)=λ \cdot \nabla g(x,y) \\ g(x,y)=0 \end{cases} \Leftrightarrow \begin{cases} (2x, -2y)=(2λx, 2λy) \\ x^2+y^2=4 \end{cases} \Leftrightarrow \begin{cases} 2x = 2λx \\ -2y = 2λy \\ x^2+y^2=4 \end{cases}\)</p>
           <p>Κοιτάμε την πρώτη εξίσωση. Για \(x \neq 0\) έχουμε \(λ=1\), βάζοντας αυτό στην 2η εξίσωση έχουμε \(2y=-2y\) άρα αναγκαστικά \(y=0\). Για \(y=0\) και \(x \neq 0\) στην 3η εξίσωση προκύπτει \(x=2\) ή \(x=-2\). Άρα μέχρι στιγμής έχουμε τα σημεία \((-2,0),(2,0).\)</p>
           <p>Τώρα κοιτάμε την 2η. Για \(y \neq 0\) έχουμε \(λ=-1\) και βάζοντας το στην 1η παίρνουμε \(x=0\). Για \(x=0\) και \(y \neq 0\) στην 3η παίρνουμε \(y=2\) ή \(y=-2\). Άρα πήραμε τα σημεία \((0,-2),(0,2)\)</p>
           <p>Ουσιαστικά ελέγξαμε το σύστημα για κάθε \(x,y \in A\) αφού είδαμε και για \(x \neq 0\) και για \(x=0\), ομοίως για \(y\) άρα έχουμε όλα τα σημεία ακροτάτων που βρίσκονται στο σύνορο.</p>
           <h4>Μέθοδος Hessian:</h4>
           <p>Για το εσωτερικό του κύκλου τώρα, λύνουμε το σύστημα \(\nabla f(x,y) = \vec{0}\) για να βρούμε τις πιθανές θέσεις ακροτάτων. Αυτό δίνει \((2x,-2y)=(0,0) \Leftrightarrow\) \(2x=0 \text{ και } -2y=0 \Leftrightarrow\) \(x=0 \text{ και } y=0\), άρα μόνο το σημείο \((0,0)\).</p>
           <p class="math-container">\(\text{ ! } H(x,y)=\begin{pmatrix} 2 & 0 \\ 0 & -2 \end{pmatrix}\), αφού \(f_{xx}(x,y)=2\) , \(f_{y y}(x,y)=-2\) και \(f_{xy}(x,y) = f_{yx}(x,y) = 0\)</p>
           <p>Κοιτάμε όλες τις υπο-ορίζουσες από πάνω αριστερά και κάτω, για το σημείο \((0,0)\): \(det(2)=2 \gt 0\) και \(det(H(0,0))=-4 \cdot 0 - 0 =\) \(-4 \lt 0\) Δεν ικανοποιούνται οι προυποθέσεις ούτε για μέγιστο ούτε για ελάχιστο και αφού καμία ορίζουσα δεν είναι \(0\), το σημείο \((0,0)\) είναι σαγματικό σημείο.</p>
           <p>Το μόνο που έμεινε είναι να βρούμε τις τιμές των ακροτάτων. Άρα λοιπόν: \(f(2,0)=f(-2,0)=4\),\(f(0,2)=f(0,-2)=-4\). Άρα η \(f\) έχει ολικό μέγιστο το 4 και ολικό ελάχιστο το -4, ολικά διότι βρήκαμε όλα τα ακρότατα άρα δεν γίνεται να υπάρχει κάτι άλλο.</p>
           <hr>
        </main>
        <footer>
            <div id="end"><a href="#body">Επιστροφή τέρμα πάνω</a></div>
            <div id="end"><a href="/gr.html">Αρχική σελίδα</a></div>
            <div id="end"><a href="/calculus-IV/gr/part1.html">Επόμενο μάθημα</a></div>
            <hr>
            <div id="ending">&copy; freemath. All rights reserved.</div>
        </footer>
    </body>
</html>